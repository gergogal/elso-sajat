A Los Angeles-i tűzoltóság légimentő-pilótája, Raymond "Ray" Gaines (Dwayne Johnson) épp válófélben van feleségétől, Emmától (Carla Gugino), és San Franciscóba készül utazni közös lányukkal, Blake-kel (Alexandra Daddario). Eközben a Caltech szeizmológusa, Lawrence Hayes (Paul Giamatti) és kollégája, Dr. Kim Park (Will Yun Lee) a Hoover gátnál tartózkodnak, ahol kisrengéseket észleltek a legújabb előrejelző modelljükkel. Egyre erősebb rezgéseket tapasztalnak, végül a 7,1-es erősségi földrengés során a gát megreped, majd összeomlik, s Park életét veszti. A rengés után Raynek mentőakciót kell vezetnie Nevadában, így kénytelen lemondani a közös útjukat a lányával.

Ray hamarosan megtudja, hogy Emma összeköltözik új barátjával, Daniel Riddickkel (Ioan Gruffudd), aki felajánlja, hogy elviszi Blaket San Franciscóba. Hayes felfedezi, hogy a Szent András-törésvonal elmozdult, ami hamarosan nagy földrengést fog okozni, rengeteg várost dönt romba a törésvonal mentén. Emma ebédelni megy Daniel nővérével, Susannal (Kylie Minogue), csakhogy hirtelen egy 9,1-es erősségű földrengés kezdi el pusztítani a várost. Raynek sikerül megmentenie Emmát az összeomló épületből, ám alig élik túl a majdnem rájuk dőlő romokat a helikopteren.

San Franciscóban Daniel elviszi Blake-et az irodájába, ahol a lány megismerkedik egy Angliából érkezett fiatal mérnökkel, Bennel (Hugo Johnstone-Burt), aki állásinterjúra érkezett a városba öccsével, Ollie-val (Art Parkinson). Ahogy Daniel és Blake autóval elhagyják az épület parkolóját, újabb rengéshullámok következtében a parkoló földémje beszakad, s autójuk a romok alá szorul. Daniel otthagyja az autóba szorult Blake-et és elmenekül, s hamarosan Ben és Ollie segítenek a lányon. Együttesen találnak egy működőképes telefont, és felhívják Emmát és Rayt, akik azonnal San Franciscóba repülnek, hogy megmentsék.